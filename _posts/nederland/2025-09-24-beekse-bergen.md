---
title: "Verblijven in Beekse Bergen Lake Resort"
description: "Op Safari in Nederland - Beekse Bergen Lake Resort: Onze ervaringen, tips & activiteiten voor het ganse gezin."
category: Nederland
tag: Kindvriendelijk
image: https://img.vakantievibes.be/IMG_0056.HEIC.jpg
keywords: [dieren,nederland,safari,beekse,bergen,lake,resort,hotel,vakantiepark,activiteiten,peuter,kinderen,kindvriendelijk,ervaringen,review,overnachten,water,safaripark]
gallery:
  - images:
    - src: https://img.vakantievibes.be/IMG_9885.HEIC.jpg
      caption: "Bootsafari - Safaripark Beekse Bergen"
    - src: https://img.vakantievibes.be/IMG_9959.HEIC.jpg
      caption: "Olifanten aan het Afrika dorp - Safaripark Beekse Bergen"
  - images:
    - src: https://img.vakantievibes.be/IMG_1312.HEIC.jpg
      caption: "Beekse Bergen Lake Resort"
    - src: https://img.vakantievibes.be/IMG_1124.HEIC.jpg
      caption: "Beekse Bergen Lake Resort"
  - images:
    - src: https://img.vakantievibes.be/IMG_0041.HEIC.jpg
      caption: "Beekse Bergen Lake Resort"
    - src: https://img.vakantievibes.be/IMG_9927.HEIC.jpg
      caption: "Beekse Bergen Lake Resort"
  - images:
    - src: https://img.vakantievibes.be/IMG_9832.HEIC.jpg
      caption: "Wandelen doorheen het Safari Resort"
  - images:
    - src: https://img.vakantievibes.be/IMG_9871.HEIC.jpg
      caption: "Dansen met Djambo en de rangers - Safaripark"
    - src: https://img.vakantievibes.be/IMG_0010.HEIC.jpg
      caption: "Springen op het Kongoplein - Safaripark"
    - src: https://img.vakantievibes.be/IMG_0094.HEIC.jpg
      caption: "Uitzicht vanuit de jungalow - Lake Resort"
    - src: https://img.vakantievibes.be/IMG_9790.HEIC.jpg
      caption: "Speelzones op het Lake Resort"
  - images:
    - src: https://img.vakantievibes.be/IMG_0106.HEIC.jpg
      caption: "Eindhoven Zoo"
    - src: https://img.vakantievibes.be/IMG_0111.HEIC.jpg
      caption: "Eindhoven Zoo"
    - src: https://img.vakantievibes.be/IMG_0130.HEIC.jpg
      caption: "Eindhoven Zoo"
  - images:
    - src: https://img.vakantievibes.be/IMG_0101.HEIC.jpg
      caption: "Eindhoven Zoo"
    - src: https://img.vakantievibes.be/IMG_0102.HEIC.jpg
      caption: "Eindhoven Zoo"
map:
  markers:
    - title: Beekse Bergen
      position: [51.523490, 5.116984]
      image: https://img.vakantievibes.be/IMG_9885.HEIC.jpg
    - title: Eindhoven Zoo
      position: [51.453220, 5.581952]
      anchor: '#bonus-eindhoven-zoo'
      image: https://img.vakantievibes.be/IMG_0111.HEIC.jpg
---

## Verblijven in Beekse Bergen Lake Resort

Stel je voor: wakker worden met het geluid van fluitende vogels, ontbijten met uitzicht op een glinsterend meer en daarna op safari langs leeuwen, giraffen en neushoorns. Dat is precies wat wij beleefden tijdens onze verblijven in [Beekse Bergen](https://www.beeksebergen.nl/vakantiepark/ttnl/?tt=23641_12_471594_&r=){:rel="nofollow"}. Dit enorme park in Noord-Brabant (Nederland) combineert de charme van een vakantie aan het water met de spanning van een Afrikaans avontuur.

<div>
{%- assign gallery = page.gallery[0] -%}
{%- include gallery.html gallery=gallery -%}
</div>

Beekse Bergen combineert een indrukwekkend safaripark met hoofdzakelijk Afrikaanse dieren en een groot vakantiepark. Het hele domein is uitgestrekt, met tal van manieren om de dieren te ontdekken: wandelsafari, bussafari (niet in het hoofdseizoen), bootsafari en autosafari met je eigen auto.

Wij verbleven inmiddels twee keer in het Lake Resort. Een eerste keer in maart 2022 toen het vakantiepark nog herstellende was van de zware brand in 2021 waarbij het hoofdgebouw afbrandde. In juli 2025 kwamen we terug logeren in een Kidsjungalow vlak aan het Victoriameer.

### Lake Resort vs. Safari Resort & Safari Hotel

In tegenstelling tot het Safari Resort en Safari Hotel, waar je rechtstreeks uitzicht hebt op de dieren, ligt het Lake Resort rond het Victoriameer. Hier verblijf je in het bos, in:

* Jungalows
* Forest, Lake View, Woodland cabins
* Safaritenten
* Kampeerplaatsen voor tent of caravan

Het uitzicht is dus minder "wild" maar wel groen en rustgevend.

<div>
{%- assign gallery = page.gallery[1] -%}
{%- include gallery.html gallery=gallery -%}
{%- assign gallery = page.gallery[2] -%}
{%- include gallery.html gallery=gallery -%}
</div>

### Veranderingen & nieuwe faciliteiten

We konden zelf vaststellen dat er de voorbije jaren veel geïnvesteerd is in het Lake Resort.

* Nieuw hoofdgebouw met restaurant en zwembad
  * Het nieuwe zwembad heeft meerdere glijbanen, waar onze 4-jarige Febe geen genoeg van kreeg
* Nieuwe winkel (Spar) vlak bij het hoofdgebouw
  * Verkoopt broodjes, beleg, basisboodschappen en ingrediënten om zelf te koken
* Nieuwe cabin vakantiehuisjes
* Restaurants: behalve het nieuwe restaurant in het Lake Resort, kan je ook terecht bij het Safari Resort en de twee restaurants in het nieuwe Safari Hotel
* Laadpalen voor elektrische auto's: vanuit het Lake Resort konden wij nu binnendoor rijden naar het Safari Hotel, waar tien laadpalen beschikbaar zijn

### Activiteiten voor kinderen & gezinnen

In de zomer is er een uitgebreid animatieprogramma (check de Beekse Bergen app voor actuele info). Onze kinderen genoten vooral van:

* Toegang tot het Safaripark
* Zwembaden in zowel het Lake Resort als het Safari Resort (toegang tot beide)
* Mini Disco met mascotte Djambo - we kunnen nog nagenieten met de playlist op [Spotify](https://open.spotify.com/artist/5cWCCyqmMqpJml3uExa3vj?si=PduFrrJ7QhOjuFIjAUJOEw){:rel="nofollow"}
* Spelen op de strandzones en zwemmen in het Victoriameer (afgebakende zones en aangelegde strandjes), ook suppen en kajakken is mogelijk
* Speelzones op het Lake Resort en Safari Resort
* Eendjes en andere watervogels spotten vanuit de jungalow, fantastisch uitzicht over het meer
* Speelland en nieuwe binnenspeeltuin, handig bij slecht weer
* Wandelen doorheen het Safari Resort vinden wij ook de moeite, zo woonden we een indrukwekkend voedermoment bij van de leeuwen

Extra voordeel van een Kidsjungalow: omheind terras voor veiligheid, ligging vlak bij een speeltuin, bolderkar, babybadje, verschoonkussen en opstapbankje in de badkamer.

<div>
{%- assign gallery = page.gallery[3] -%}
{%- include gallery.html gallery=gallery -%}
{%- assign gallery = page.gallery[4] -%}
{%- include gallery.html gallery=gallery -%}
</div>

### Minpunten uit onze ervaring

* De jungalow huisjes hebben een heel kleine badkamer - ze werden wel recent opgewaardeerd met een nieuwe keuken met vaatwas
* Meerprijs voor een Kidsjungalow vonden wij eigenlijk niet de moeite waard ten opzichte van een gewone jungalow

### Handige meeneemlijst

* Zwemkleding en -handdoeken
* Wandelschoenen die vuil mogen worden (wandelwegen zijn erg stoffig)
* Strandspeelgoed voor de kinderen
* Badhanddoeken
* Handzeep, shampoo, douchegel
* Keukenhanddoek + eventueel afwasmiddel (enkele vaatwastabletten zijn aanwezig)
* Extra wc-papier bij langer verblijf
* Extra vaatwastabletten bij langer verblijf

### Bonus: Eindhoven Zoo

Met de bij je verblijf inbegrepen attractiepas van Beekse Bergen heb je ook toegang tot andere parken.

Wij bezochten Eindhoven Zoo (voorheen Dierenrijk) en waren verrast hoeveel dieren je van dichtbij kunt zien. Het park is zeer kindvriendelijk, ook voor kleine kinderen. Zelfs vanuit de buggy kunnen kleine kinderen heel veel zien. 

Hoogtepunten:

* Leeuwen, tijgers, olifanten, neushoorns én ijsberen
* Twee ijsberen die langdurig speelden in het water – een geweldig schouwspel
* Speeltuinen (binnen en buiten) voor de kinderen

Wij deden ongeveer drie uur over ons bezoek aan Eindhoven Zoo, inclusief lunchpauze.

<div>
{%- assign gallery = page.gallery[5] -%}
{%- include gallery.html gallery=gallery -%}
{%- assign gallery = page.gallery[6] -%}
{%- include gallery.html gallery=gallery -%}
</div>

### Praktisch

#### Ligging & reistijd

Beekse Bergen ligt in Hilvarenbeek, net onder Tilburg, in Noord-Brabant (Nederland). Vanuit Antwerpen ben je er met de auto in ongeveer 1 uur.

#### Toegang & tickets

Je overnachting in het Lake Resort, Safari Resort of Safari Hotel is inclusief toegang tot het Safaripark en Speelland. Vanuit het Lake Resort kan je doorrijden naar het Safaripark, zo heb je geen extra parkeerticket nodig.

Als koppel is een weekend ideaal, met kinderen kan je een week bezig zijn om alle activiteiten te doen.

Tip: Download vooraf de Beekse Bergen app. Je vindt er plattegronden, voedertijden en actuele activiteiten zoals de Djambo shows voor de kinderen.

Wil je net als ons ook overnachten in Beekse Bergen? Meer informatie en tickets zijn terug te vinden op de website van [Beekse Bergen](https://www.beeksebergen.nl/vakantiepark/ttnl/?tt=23641_12_471594_&r=){:rel="nofollow"}.

[![Beekse Bergen Lake Resort](https://ti.tradetracker.net/?c=23641&m=970943&a=471594&r=&t=html){:width="250" height="250"}](https://www.beeksebergen.nl/vakantiepark/ttnl/?tt=23641_970943_471594_&r=){:rel="nofollow"}

*Noot: deze post is niet gesponsord door Beekse Bergen, wij hebben onze verblijven volledig zelf betaald en komen zeker nog terug!*
