---
title: "Slapen bij de ijsberen in Pairi Daiza"
description: "Ontdek hoe het is om te overnachten in Pairi Daiza bij de ijsberen. Lees onze ervaring, praktische tips, voordelen van een verblijf en waarom dit een onvergetelijke beleving is."
category: België
tag: Kindvriendelijk
image: https://img.vakantievibes.be/01.jpg
keywords: ["Pairi Daiza overnachten", "slapen bij de ijsberen", "overnachting Pairi Daiza", "Pairi Daiza ervaring", "Pairi Daiza tips", "hotel Pairi Daiza", "The Land of the Cold", dierentuin]
gallery:
  - images:
    - src: https://img.vakantievibes.be/IMG_8884.HEIC.jpg
      caption: "Polar Bear Greenland - The Land of the Cold"
  - images:
    - src: https://img.vakantievibes.be/IMG_8905.HEIC.jpg
      caption: "Polar Bear Greenland - The Land of the Cold"
    - src: https://img.vakantievibes.be/IMG_8841.HEIC.jpg
      caption: "Polar Bear Greenland - The Land of the Cold"
    - src: https://img.vakantievibes.be/IMG_8907.HEIC.jpg
      caption: "The Ice Cave - The Land of the Cold"
    - src: https://img.vakantievibes.be/IMG_8909.HEIC.jpg
      caption: "The Penguin bar - The Land of the Cold"
  - images:
    - src: https://img.vakantievibes.be/IMG_8989.HEIC.jpg
      caption: "Het pad der genezing - The Middle Kingdom"
    - src: https://img.vakantievibes.be/IMG_20190804_164856.JPG
      caption: "De Boeddhistische tempel - The Middle Kingdom"
  - images:
    - src: https://img.vakantievibes.be/IMG_2988.HEIC.jpg
      caption: "De Balinese Bloementempel - The Kingdom of Ganesha"
    - src: https://img.vakantievibes.be/IMG_20190804_143334.JPG
      caption: "Miniatuurreplica van de Balinese tempel Prambanan - The Kingdom of Ganesha"
    - src: https://img.vakantievibes.be/IMG_8823.HEIC.jpg
      caption: "De hindoeïstische tempel Pura Agung Santi Bhuwana - The Kingdom of Ganesha"
  - images:
    - src: https://img.vakantievibes.be/IMG_8915.HEIC.jpg
      caption: "Land of the Giants - The Land of the Past"
    - src: https://img.vakantievibes.be/IMG_8916.HEIC.jpg
      caption: "Land of the Giants - The Land of the Past"
    - src: https://img.vakantievibes.be/IMG_8918.HEIC.jpg
      caption: "Land of the Giants - The Land of the Past"
    - src: https://img.vakantievibes.be/IMG_9010.HEIC.jpg
      caption: "Vulcain - The Land of the Past"
map:
  markers:
    - title: Pairi Daiza
      position: [50.584722, 3.887222]
      icon: zoo
      image: https://img.vakantievibes.be/01.jpg
---

## Slapen bij de ijsberen in Pairi Daiza – onze ervaring en tips

Al jarenlang stond dit uitstapje hoog op onze bucketlist. Toen we eindelijk een mooie deal vonden die perfect in onze agenda paste, twijfelden we geen seconde: we gingen ervoor! En wat zijn we blij dat we het gedaan hebben. Overnachten in Pairi Daiza met zicht op de ijsberen bleek een onvergetelijke ervaring.

### Aankomst en inchecken

Overnachtingsgasten hebben een aparte parking dichter bij de ingang. Geen gesleur met koffers over de immense parking.

De incheckbalies zijn ingericht alsof je op een luchthaven bent, het is precies een vertrekhal. Vanaf dat moment begint je wereldreis, want Pairi Daiza is opgedeeld in themadelen die elk een ander continent of cultuur vertegenwoordigen. Het voelt alsof je op één dag de hele wereld rondreist.

### De kamer met ijsberenzicht

We kozen bewust voor een kamer met oog-in-oog zicht op de ijsberen, omdat we echt de ultieme beleving wilden. Achteraf kunnen we alleen maar zeggen dat dit elke euro waard was.

Bij het inchecken krijg je bovendien de voederuren van de dieren mee. Een gouden tip: zorg dat je tijdens dat moment in je kamer bent. Wij hebben de ijsbeer toen ongelooflijk actief gezien. Hij dook, zwom en speelde vlak voor ons raam. Het voelde alsof we een privéshow kregen, en we konden prachtige beelden maken die ons nog lang zullen bijblijven.

<div>
{%- assign gallery = page.gallery[0] -%}
{%- include gallery.html gallery=gallery -%}
{%- assign gallery = page.gallery[1] -%}
{%- include gallery.html gallery=gallery -%}
</div>

### Eten in Izba

Omdat we met onze twee kinderen waren, leek een buffet de meest praktische keuze. We reserveerden in Izba, en dat bleek een voltreffer.

* Het avondbuffet was uitgebreid, vers en erg lekker met tal van warme gerechten.
* Ook het ontbijt de volgende ochtend was een feest: veel keuze, goede kwaliteit en voor elk wat wils.

Voor gezinnen (maar ook voor koppels) is Izba absoluut een aanrader.

### De 9 werelden

Het park is opgedeeld in 9 werelden, waarvan je in 3 werelden kan overnachten dicht bij de dieren:

* The Land of the Cold - ijsberen, pinguïns en andere dieren van het hoge noorden. Hier lag onze kamer in het Polar Bear Greenland complex.
* The Last Frontier - het ruige noorden van Amerika, met beren, zeeleeuwen en indrukwekkende houten lodges.
* De abdijhoeve van Cambron - gelegen aan de inkom met een kinderboerderij.

Naast de dieren zijn er ook architecturale pareltjes, zoals:

* The Kingdom of Ganesha - met de Bloementempel en Pura Agung Santi Bhuwana, de grootste Balinese hindoeïstische tempel gelegen buiten Indonesië.
* The Middle Kingdom - het Chinese gedeelte met de reuzenpanda's heeft ook een indrukwekkend theehuis, het pad der genezing, en de prachtige Boeddhistische tempel.

<div>
{%- assign gallery = page.gallery[2] -%}
{%- include gallery.html gallery=gallery -%}
{%- assign gallery = page.gallery[3] -%}
{%- include gallery.html gallery=gallery -%}
</div>

In The Land of the Past bewonderden we een spectaculair dinosauruspark, wij waren sterk onder de indruk van deze grote dieren die heel realistisch overkomen. Ook een absolute blikvanger is Vulcain, een uitzonderlijk goed bewaard dinosaurus­skelet dat tot de grootste en meest complete exemplaren behoort die ooit zijn opgegraven.

<div>
{%- assign gallery = page.gallery[4] -%}
{%- include gallery.html gallery=gallery -%}
</div>

### Pairi Daiza na sluitingstijd

Een van de grootste voordelen van overnachten in Pairi Daiza is dat je na sluitingstijd nog een deel van het park mag verkennen. Terwijl de daggasten vertrekken, blijft er een oase van rust achter.

Je wandelt door een deel van het park zonder drukte en hebt tijd om alles in je op te nemen. Het voelt alsof het park even helemaal van jou is. Voor ons was dit een onverwachte bonus: de stilte, de sfeer en de dieren die je in alle rust kan bewonderen, gaven de ervaring nog meer magie.

### Een ervaring om nooit te vergeten

Het geheel voelde niet als een gewone overnachting, maar als een unieke belevenis waar beleving, comfort en verwondering samenkomen. Pairi Daiza had voor ons al een magische uitstraling, maar slapen naast de ijsberen tilt het echt naar een ander niveau.

Voor ons was dit niet zomaar een uitstap, maar een herinnering die we nog vaak zullen koesteren.

### Praktische tips

* Boeken: de verblijven zijn populair, vroeg boeken is dan ook aan te raden.
* Kamerkeuze: wil je maximale beleving, kies dan voor een kamer met oog-in-oog zicht op de dieren.
* Voederuren: zorg dat je tijdens die momenten exclusief voor resortgasten in of bij je kamer bent, dan maak je de meeste kans op actief gedrag van de dieren.
* Na sluiting: plan zeker een avondwandeling door het park – de rust en sfeer zijn onbetaalbaar.
* Met kinderen: het buffetrestaurant Izba is een praktische en smakelijke keuze.
* Inbegrepen: 2 dagen toegang tot het ganse park, parking, avondeten en ontbijt.
