---
title: "Ontdek het noordwesten van Tenerife: Adembenemende uitzichten"
description: "Verken het adembenemende noordwesten van Tenerife: ontdek het Teno-massief, verken het pittoreske dorp Masca en bewonder de majestueuze kliffen van Los Gigantes!"
category: "Spanje/Canarische Eilanden/Tenerife"
tags: Vliegvakantie Roadtrip
image: https://img.vakantievibes.be/IMG_6289.HEIC.jpg
keywords: [teno,massief,masca,erjos,los,gigantes,tenerife,overwinteren,zonvakantie,bezienswaardigheden,wattedoen,wandelen]
gallery:
  - images:
    - src: https://img.vakantievibes.be/IMG_1508.JPG
      caption: "Erjos"
  - images:
    - src: https://img.vakantievibes.be/IMG_6257.HEIC.jpg
      caption: "Masca"
    - src: https://img.vakantievibes.be/IMG_6289.HEIC.jpg
      caption: "Masca"
    - src: https://img.vakantievibes.be/IMG_6301.HEIC.jpg
      caption: "Masca"
  - images:
    - src: https://img.vakantievibes.be/IMG_1345.JPG
      caption: "Los Gigantes"
    - src: https://img.vakantievibes.be/IMG_1351.JPG
      caption: "Los Gigantes"
  - images:
    - src: https://img.vakantievibes.be/IMG_1421.JPG
      caption: "Playa de la Arena"
map:
  markers:
    - title: Erjos
      position: [28.318918, -16.796801]
      anchor: '#erjos'
      image: https://img.vakantievibes.be/IMG_1508.JPG
    - title: Masca
      position: [28.305304, -16.839962]
      anchor: '#masca'
      image: https://img.vakantievibes.be/IMG_6289.HEIC.jpg
    - title: Mirador Altos de Baracán
      position: [28.327895, -16.856286]
      anchor: '#mirador-altos-de-baracán'
    - title: De Masca kloof
      position: [28.301724, -16.840067]
      anchor: '#de-masca-kloof'
    - title: Los Gigantes
      position: [28.240386, -16.837040]
      anchor: '#los-gigantes'
      image: https://img.vakantievibes.be/IMG_1351.JPG
    - title: Playa de la Arena
      position: [28.229713, -16.840848]
      anchor: '#playa-de-la-arena'
      image: https://img.vakantievibes.be/IMG_1421.JPG
---

In het noordwesten ligt het Teno massief, een vulkanisch gebergte en beschermd natuurgebied. Het is het meest afgelegen deel van Tenerife. Hier wordt nog aan klassieke landbouw gedaan en er zijn ook nog restanten terug te vinden van de Guanchen, de oorspronkelijke inwoners van de Canarische eilanden voor de Spanjaarden het veroverden.

### Masca

Een klein bergdorpje gelegen op 650 meter hoogte, vaak genoemd als het mooiste dorp van Tenerife. Het was reeds een nederzetting van de Guanchen voor de Spaanse verovering in 1496. Parking aan het dorp zelf is zeer beperkt en je mag er maximaal 2 uur blijven staan. De dichtstbijzijnde parkeerplaats is “Mirador Cruz de Hilda” (tevens een mooi uitzichtpunt), 2 km bergopwaarts langs de weg TF-436 richting Buenavista. Hou er ook rekening mee dat het dorp dagelijks bezocht wordt door vele tourbussen, je bezoekt het dus best in de vroege voormiddag of late namiddag.

<div>
{%- assign gallery = page.gallery[1] -%}
{%- include gallery.html gallery=gallery -%}
</div>

#### De Masca kloof

Voor de actievelingen onder ons. De kloof was een tijdlang gesloten door het meermaals gebeuren van ongevallen. Er werden vele werken uitgevoerd om de wandeling veiliger te maken. Er zijn strikte regels om de kloof te bezoeken, waaronder strikte openingstijden, beperkt aantal wandelaars, wandelschoenen zijn verplicht, ook het dragen van een helm. Kleine kinderen zijn niet toegelaten. Je dient op voorhand te [reserveren](https://www.caminobarrancodemasca.com/en/) en je moet tenminste 30 minuten op voorhand je aanmelden aan het bezoekerscentrum waar ze je gegevens en uitrusting controleren en je een helm geven. Voor de wandeling moet je vlug 2 uur heen en 2 uur terug rekenen (totaal >4 uur) plus eventuele extra tijd naar de parking.

> <iframe class="alltrails" src="https://www.alltrails.com/widget/trail/spain/tenerife/camino-del-barranco-de-masca?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="Masca Gorge Trail"></iframe>

#### Mirador Altos de Baracán

Rij vanuit Masca ook verder naar het uitzichtpunt “Mirador Altos de Baracán“, deze ligt pal op de klimaatgrens tussen het droge zuiden en het vochtige noorden, je kan er een spectaculair schouwspel van zon en wolken aanschouwen met een magnifiek uitzicht over de Los Carrizales ravijn en de berg El Palmar.

Een mooie wandeling die over de Baracán top loopt en het dorpje Teno Alto:

> <iframe class="alltrails" src="https://www.alltrails.com/widget/trail/spain/tenerife/callejon-de-teno-cumbre-de-baracan?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="Callejón de Teno - Cumbre de Baracán"></iframe>

### Los Gigantes

Een van de meest bezochte locaties op Tenerife voor de 500-800 meter hoge rotsformaties “Acantilados de Los Gigantes”. Langs de weg ernaar toe is er een mooi uitzichtpunt over de stad en de rotsen. Er is een haven, volledig ommuurd om de golfslag van de zee tegen te gaan. Naast de haven is er een klein zandstrand met zwart zand. Er zijn kleine toeristenwinkels en restaurants.

<div>
{%- assign gallery = page.gallery[2] -%}
{%- include gallery.html gallery=gallery -%}
</div>

#### Playa de la Arena

Een van de mooiste vulkanisch zwarte stranden van Tenerife dat ook al meerdere jaren in de prijzen valt als het properste strand van Tenerife. In de buurt zijn vele restaurants en winkels gericht op toeristen.

<div>
{%- assign gallery = page.gallery[3] -%}
{%- include gallery.html gallery=gallery -%}
</div>

### Erjos

Voor wandelliefhebbers is Erjos een aanrader. Geniet van de mooie wandelroutes tussen de bomen met prachtige uitzichten. Als ideale (plas-)pauze kan je er het [eco-museum](https://ecomuseodeltanque.es) bezoeken.

<div>
{%- assign gallery = page.gallery[0] -%}
{%- include gallery.html gallery=gallery -%}
</div>

> <iframe class="alltrails" src="https://www.alltrails.com/widget/trail/spain/tenerife/erjos-pista-monte-del-agua-fuente-de-los-loros?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="Erjos - Pista Monte del Agua"></iframe>

> ### Tenerife Info
>
> #### Waar?
>
> Tenerife is het grootste eiland van de Canarische eilanden, zowel qua oppervlakte als qua aantal bewoners. De Canarische eilanden zijn gelegen ter hoogte van het zuiden van Marokko maar behoren tot Spanje. Je kan er er met de euro betalen en je hoeft niks extra te betalen voor mobiel internet. Handig!
>
> #### Wanneer?
>
> Het hoogseizoen is de wintervakantie, verwacht dan ook hogere prijzen. Al kan het weer tijdens deze periode iets onstabieler zijn. De mooiste periode om Tenerife te bezoeken is tijdens het begin van de lente wanneer alles in bloei komt. Tijdens de zomer verblijven er ook Spanjaarden die de lenteachtige temperaturen van Tenerife opzoeken, daar het vasteland van Spanje dan heel warm kan zijn. Ook al is Tenerife relatief klein, toch zijn er 5 verschillende klimaatzones. Vanwege het hooggebergte en bijhorend regenschaduw-effect valt de meeste neerslag in het noorden en is het zuiden droog. Het grootste deel van het jaar zijn lenteachtige temperaturen.
>
> #### Hoe?
>
> Vanuit Brussel is er zo goed als elke dag een rechtstreekse vlucht naar Tenerife. Ook vanuit de regionale luchthavens van Oostende, Deurne en Luik vliegt [TUI fly](https://www.tuifly.be) rechtstreeks naar Tenerife. Een vlucht duurt ongeveer 4 uur.
>
> #### Waar verblijven?
>
> De meeste toeristen verblijven in het zuiden. Populaire plaatsen zijn: Playa de las Américas (druk maar alles dichtbij), Costa Adeje (onze voorkeur), Golf del Sur en Playa Paraíso. Deze zijn eenvoudig te boeken via touroperators zoals [TUI](https://www.tui.be) en [Sunweb](https://www.sunweb.be). Verblijf je in Playa de las Américas of Costa Adeje dan is er in de buurt een groot aanbod aan restaurantjes, een duur all-in of volpension is hier dus zeker niet nodig. Via privé verhuur is er ook veel aanbod in Palm Mar en Costa del Silencio.
