---
title: "Bezoek Parque Nacional del Teide"
description: "Verken het spectaculaire Nationaal Park de Teide: ontdek de iconische Roques de García, wandel door de adembenemende caldera van Las Cañadas en bewonder de majestueuze vulkaan Teide!"
category: "Spanje/Canarische Eilanden/Tenerife"
tags: Vliegvakantie Wandelen
image: https://img.vakantievibes.be/IMG_6338.HEIC.jpg
footer: tenerife
keywords: [teide,roques,garcia,caldera,canadas,guajara,rambleta,kabelbaan,vulkaan,tenerife,overwinteren,zonvakantie,bezienswaardigheden,wattedoen,wandelen]
gallery:
  - images:
    - src: https://img.vakantievibes.be/IMG_6338.HEIC.jpg
      caption: "Roque Cinchado"
  - images:
    - src: https://img.vakantievibes.be/IMG_6388.HEIC.jpg
      caption: "Roques de García"
    - src: https://img.vakantievibes.be/IMG_6412.HEIC.jpg
      caption: "Roques de García"
    - src: https://img.vakantievibes.be/IMG_6465.HEIC.jpg
      caption: "La Catedral"
  - images:
    - src: https://img.vakantievibes.be/Caldera_de_las_Ca%C3%B1adas%2C_Parque_Nacional_del_Teide%2C_Santa_Cruz_de_Tenerife%2C_Espa%C3%B1a%2C_2012-12-16%2C_DD_05_edit.jpg
      caption: "La Caldera de Las Cañadas - Photo by Diego Delso, License CC-BY-SA"
map:
  markers:
    - title: El Teide
      position: [28.272251, -16.642515]
      anchor: '#el-teide'
      icon: volcano
      image: https://img.vakantievibes.be/IMG_6338.HEIC.jpg
    - title: Pico Viejo
      position: [28.2625735, -16.6683713]
      icon: volcano
    - title: Kabelbaan start
      position: [28.2545051, -16.6259782]
      anchor: '#el-teide'
      icon: building
    - title: Kabelbaan stop - La Rambleta
      position: [28.2700181, -16.6390273]
      anchor: '#la-rambleta'
      icon: building
    - title: Mirador La Fortaleza
      position: [28.2742101, -16.6393332]
      anchor: '#la-rambleta'
      icon: viewpoint
    - title: Mirador de Pico Viejo
      position: [28.269874, -16.6451222]
      anchor: '#la-rambleta'
      icon: viewpoint
    - title: Roques de García
      position: [28.224290, -16.631286]
      anchor: '#roques-de-garcía'
      icon: monument
      image: https://img.vakantievibes.be/IMG_6388.HEIC.jpg
    - title: Parador de Las Cañadas del Teide
      position: [28.224378, -16.627262]
      icon: lodging
      anchor: '#parador-de-las-cañadas-del-teide'
    - title: Alto de Guajara
      position: [28.216976, -16.611878]
      anchor: '#alto-de-guajara'
      icon: mountain
    - title: Sámara
      position: [28.266670, -16.726003]
      anchor: '#sámara'
      icon: pedestrian
    - title: Montaña Chinyero
      position: [28.294618, -16.756405]
      anchor: '#montaña-chinyero'
      icon: volcano
    - title: Bezoekerscentrum El Portillo
      position: [28.3045583, -16.5667495]
      icon: building
    - title: Arenas Negras
      position: [28.3038192, -16.5664744]
      anchor: '#arenas-negras'
      icon: pedestrian
    - title: Mirador de Chipeque
      position: [28.3739969, -16.463871]
      anchor: '#mirador-de-chipeque'
      icon: viewpoint
    - title: Observatorium Teide
      position: [28.2987144, -16.5107113]
      anchor: '#observatorium-teide'
      icon: building
    - title: Mirador de el Alto de Guamaso
      position: [28.3062444, -16.5585218]
      anchor: '#mirador-de-el-alto-de-guamaso'
      icon: viewpoint
---

## Bezoek Parque Nacional del Teide

Dit door de UNESCO beschermde natuurgebied ligt rond de Teide (3.718 m), de hoogste berg van Spanje en tevens de hoogste vulkaan van de Atlantische oceaan, alsook de 3de hoogste vulkaan ter wereld gemeten vanaf z’n basis in de oceaan (7.500 m). De Teide en Pico Viejo (3.135 m), de tweede hoogste vulkaan van de Canarische eilanden, zijn de enige twee pieken op de Canarische eilanden die boven de 3.000 m gaan. Met 4 miljoen bezoekers per jaar is het het meest bezochte natuurgebied van Europa.

### Is de Teide een actieve vulkaan?

De Teide is momenteel een slapende vulkaan en het park is veilig om te bezoeken. De laatste uitbarsting vond plaats in 1909 bij de Chinyero-krater. Wetenschappers classificeren El Teide wel als een actieve vulkaan die onder constante monitoring staat, maar er is geen reden tot ongerustheid. De vulkaan doet het juist rustig aan en laat je in alle veiligheid genieten van zijn majestueuze schoonheid!

### Met de auto

Zelf verkiezen wij het park te bezoeken met de auto. Hiermee heb je de meeste vrijheid en bezoek je alles op je eigen ritme.

De straten in El Teide National Park zijn in goede staat en het park is uitstekend bereikbaar per auto vanuit alle delen van Tenerife:

* Vanuit het zuiden: Neem de TF-21 vanuit Vilaflor of de TF-38 vanuit Chío.
* Vanuit het noorden: Volg de TF-21 vanuit La Orotava.
* Vanuit Santa Cruz of La Laguna: Neem de TF-24.

Het is niet toegestaan om langs de weg te stoppen of te parkeren. Dit kan enkel op de aangelegde parkings. Hier en daar kom je uitzichtpunten (miradors) tegen met enkele parkeerplaatsen. Staat het vol? Probeer dan de volgende, of probeer opnieuw tijdens de terugweg. De meeste bezoekers komen in de loop van de voormiddag, na de middag wordt het rustiger.

Het park is 24h open, dus ook 's nachts, waarbij bij helder weer de melkweg te zien is. Kom hiervoor best in de middag, zo kan je nog de zonsondergang meepikken. Dan moet je wel in het pikkedonker terugrijden.

### El Teide

#### Kabelbaan

Er is een kabelbaan om de Teide te bezoeken. Voor de veiligheid is deze gesloten wanneer het waait of slecht weer is. Bekijk op voorhand de status op de [officiële website](https://www.volcanoteide.com/nl). Om de wachtrij te vermijden bestel je best tickets online op voorhand.

#### La Rambleta

De kabelbaan gaat niet helemaal naar de top, maar stopt op 3.555 meter hoogte, ook wel bekend als “La Rambleta”, 163 meter onder de top van de vulkaan. Opgelet: in een 8 tal minuten stijg je meer dan 1000 meter, wat kan zorgen voor hoogteziekte (voorzie enkele zakjes voor je gezin mocht iemand misselijk worden). In plaats van de kabelbaan te nemen kan je ook te voet naar La Rambleta via Montaña Blanca, door de ijle lucht is deze beklimming niet te onderschatten (8 km - 5h30 enkel).

Om verder te stappen van La Rambleta naar de top van de Teide heb je een vergunning nodig, deze kan je aanvragen via [reservasparquesnacionales.es](https://www.reservasparquesnacionales.es/).

Vanuit La Rambleta kan je ook verder stappen naar het uitzichtpunt La Fortaleza en uitzichtpunt Pico Viejo (1,4 km - 1h - [sendero 12](https://www.alltrails.com/trail/spain/tenerife/mirador-de-pico-viejo?u=m&sh=3zevwt)), hiervoor is geen vergunning nodig.

> Tip: In plaats van de Teide zelf te beklimmen kiezen hikers vaak voor [Alto de Guajara](#alto-de-guajara) waarvan je een prachtig uitzicht hebt op de Teide en de ganse caldera.

### Wandelroutes

Met 41 gemarkeerde routes is er voor elk wat wils. Elk wandelpad (sendero) in dit gebied heeft een eigen nummer ([overzichtskaart](/sites/cms.vakantievibes.be/files/red-senderos-teide-mapa-oficial_tcm30-68655.pdf)) en elk wandelpad is goed onderhouden.

Voor de langere wandelingen is het handig om te overnachten in het enige hotel in het park, [Parador de Las Cañadas del Teide](https://paradores.es/en/parador-de-las-canadas-del-teide). Het hotel is ook een herkenningspunt vanwaar vele wandelingen vertrekken.

### Roques de García

Deze iconische rotsformaties liggen vlak aan Mirador de La Ruleta. De rots Roque Cinchado staat vaak als een vinger op de voorgrond op vele foto's van de Teide.

<div>
{%- assign gallery = page.gallery[0] -%}
{%- include gallery.html gallery=gallery -%}
{%- assign gallery = page.gallery[1] -%}
{%- include gallery.html gallery=gallery -%}
</div>

Via sendero 3 kan je rond deze rotsformatie wandelen, een eenvoudige wandeling die eerst zeer vlak is, dan afdaalt en passeert langs de spectaculaire rotsformatie La Catedral om uiteindelijk met een steile maar korte klim terug te komen op het beginpunt Mirador de La Ruleta. Een relatief korte wandeling die zeker een aanrader is met mooie uitzichten op de Teide en de Caldera de Las Cañadas.

> <iframe class="alltrails" src="https://www.alltrails.com/widget/trail/spain/tenerife/roques-de-garcia--4?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="Roques de García"></iframe>

Voor ervaren wandelaars: via dezelfde wandeling (sendero 3) kan je halfweg via sendero 23 de Pico Viejo beklimmen, de kleinere broer van de Teide.

### La Caldera de Las Cañadas

Voor de Teide was er eerst de Las Cañadas vulkaan, bij een grote explosie is deze geïmplodeerd waardoor een grote krater ontstond. Vanuit deze krater, langs de noordzijde, is daarna de Teide ontstaan. De zuidkant van de krater vormt een duidelijk zichtbare caldera wand.

<div>
{%- assign gallery = page.gallery[2] -%}
{%- include gallery.html gallery=gallery -%}
</div>

#### Alto de Guajara

Vanuit Parador de Las Cañadas del Teide vertrekt de wandelroute (11 km - 5h - senderos 4, 5 en 15) door het hooggebergte naar Alto de Guajara, een top die met 2.715 meter het hoogste punt is van de wand van de caldera en de derde hoogste top is van het nationaal park. Vanaf hier heb je het beste uitzicht op de Teide, Pico Viejo en Montaña Blanca, en een weids vergezicht over de Caldera de Las Cañadas.

> <iframe class="alltrails" src="https://www.alltrails.com/widget/trail/spain/tenerife/monte-guajara?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="Mount Guajara"></iframe>

#### Sámara

Vanuit Mirador de Sámara kan je een rondwandeling (5,1 km - 2h45 - sendero 13) maken. Aan het begin van de route kun je de klim ondernemen naar de top van de vulkaan van Sámara, met weidse en spectaculaire uitzichten, niet alleen over de Teide en de Pico Viejo, maar ook over diverse andere kegelvulkanen. De hele wandeling gaat over donker gekleurde pyroklasten en kleine niveauverschillen op het pad zijn gemakkelijk te overwinnen.

> <iframe class="alltrails" src="https://www.alltrails.com/widget/trail/spain/tenerife/samara--2?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="Samara"></iframe>

#### Montaña Chinyero

Vanop de TF-38 (km-paal 15) kan je wandelen rond de vulkaan Chinyero. Deze vulkaan was de laatste uitbarsting op Tenerife in 1909. Volg de bewegwijzering PR-TF 43 Circular Chinyero 5,7 km.

> <iframe class="alltrails" src="https://www.alltrails.com/widget/trail/spain/tenerife/pr-tf-43-montana-chinyero?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="PR-TF 43 Chinyero Volcano"></iframe>

#### Arenas Negras

Deze rondwandeling start aan het El Portillo bezoekerscentrum (8 km - 2h45 - sendero 2). Je wandelt als het ware over zwarte "zandvlaktes", typische vulkanische landschappen.

> <iframe class="alltrails" src="https://www.alltrails.com/widget/trail/spain/tenerife/arenas-negras?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="Arenas Negras (Black Sands)"></iframe>

### Uitzichtpunten

Langs de TF-24 zijn er meerdere uitzichtpunten die zeker de moeite waard zijn om er eens te stoppen.

#### Mirador de Chipeque

Dit is wellicht het meest populaire uitzichtspunt over de Teide en de ganse Orotavavallei. Hierdoor kan het bij zonsondergang er zeer druk zijn. Staat de parking vol, rij dan gerust verder, langs de weg (TF-24) zijn er nog gelijkaardige uitzichtpunten waar je dan wel helemaal alleen bent. Deze plaats is ook de moeite bij zonsopgang. Kom een uur op voorhand om vlot een parkeerplaats te vinden en om volop van het uitzicht te genieten.

#### Observatorium Teide

Een goeie locatie voor een sterrenwacht ligt enerzijds ver afgelegen van lichtbronnen en anderzijds op hoge hoogte om minder last te hebben van wolken. Beide kunnen hier afgecheckt worden. Vandaar dat een van de grootste sterrenwachten in de wereld hier gelegen is. Heb je interesse in het helaal dan is dit het bezoeken waard. Tickets zijn beschikbaar op [volcanoteide.com](https://www.volcanoteide.com/nl/activiteiten/observatorium_de_teide).

#### Mirador de el Alto de Guamaso

Vanuit dit uitzichtpunt kan je een korte vlakke wandeling maken rond de Guamaso vulkaan, met uitzichen op de Teide en de Orotavavallei (2,5 km - 0h45 - sendero 14).

> <iframe class="alltrails" src="https://www.alltrails.com/widget/trail/spain/tenerife/alto-de-guamaso--3?u=m&sh=3zevwt" width="100%" height="400" frameborder="0" scrolling="no" marginheight="0" marginwidth="0" title="Alto de Guamaso"></iframe>

### Praktisch

* Kleding: Het kan op hoogte 10-15°C kouder zijn dan aan de kust. Neem warme kleding mee, zelfs in de zomer!
* Tickets: Boek je kabelbaantickets op voorhand.
* Beste tijd: Voorjaar en herfst bieden mild weer en minder toeristen.
* Water en snacks: Neem voldoende water en eten mee; faciliteiten zijn beperkt.
* Zonbescherming: De zon is intens op deze hoogte, vergeet je zonnebrandcrème en zonnebril niet!
* Hoogteziekte: Sommige mensen kunnen last krijgen van de hoogte. Neem het rustig aan als je gevoelig bent. Met de kabellift ga je vlug naar een hoge hoogte, voorzie "zakjes" voor het geval dat.

Parque Nacional del Teide is een absolute must-see op Tenerife. Of je nu van wandelen houdt, gefascineerd bent door vulkanen, prachtige foto's wil maken of gewoon wilt genieten van spectaculaire natuur, dit park heeft het allemaal.
