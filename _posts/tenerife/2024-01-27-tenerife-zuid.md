---
title: "Ontdek het zuiden van Tenerife: Zonovergoten avontuur"
description: "Ontdek het zonnige zuiden van Tenerife: verken de stranden van Costa Adeje en Playa de las Américas, ontdek de levendige sfeer van Los Cristianos en geniet van de rust in de baaien van Los Abrigos."
category: "Spanje/Canarische Eilanden/Tenerife"
tags: Vliegvakantie Roadtrip
image: https://img.vakantievibes.be/IMG_1240.JPG
keywords: [costa,adeje,playa,americas,los,cristianos,abrigos,tenerife,overwinteren,zonvakantie,bezienswaardigheden,wattedoen,wandelen]
gallery:
  - images:
    - src: https://img.vakantievibes.be/IMG_5636.HEIC.jpg
      caption: "La Caleta"
    - src: https://img.vakantievibes.be/IMG_5589.HEIC.jpg
      caption: "La Caleta"
  - images:
    - src: https://img.vakantievibes.be/IMG_0571.HEIC.jpg
      caption: "Costa Adeje"
    - src: https://img.vakantievibes.be/IMG_0574.HEIC.jpg
      caption: "Costa Adeje"
  - images:
    - src: https://img.vakantievibes.be/IMG_6667.HEIC.jpg
      caption: "El Duque - Costa Adeje"
    - src: https://img.vakantievibes.be/IMG_20191219_122451.JPG
      caption: "El Duque - Costa Adeje"
  - images:
    - src: https://img.vakantievibes.be/IMG_0979.JPG
      caption: "El Duque - Costa Adeje"
  - images:
    - src: https://img.vakantievibes.be/IMG_0678%20-%20Edit.jpg
      caption: "Playa de las Américas"
    - src: https://img.vakantievibes.be/IMG_1106.JPG
      caption: "Playa de las Américas"
  - images:
    - src: https://img.vakantievibes.be/IMG_0655%20-%20Edit.jpg
      caption: "Los Cristianos"
    - src: https://img.vakantievibes.be/IMG_1065.JPG
      caption: "Los Cristianos"
  - images:
    - src: https://img.vakantievibes.be/IMG_6158.HEIC.jpg
      caption: "Los Abrigos"
    - src: https://img.vakantievibes.be/IMG_6165.HEIC.jpg
      caption: "Los Abrigos"
    - src: https://img.vakantievibes.be/IMG_6177.HEIC.jpg
      caption: "Los Abrigos"
  - images:
    - src: https://img.vakantievibes.be/IMG_1240.JPG
      caption: "La Montaña Roja - El Médano"
    - src: https://img.vakantievibes.be/IMG_20191216_132618%20-%20Edit.jpg
      caption: "La Montaña Roja - El Médano"
    - src: https://img.vakantievibes.be/IMG_1323.JPG
      caption: "El Médano"
  - images:
    - src: https://img.vakantievibes.be/IMG_6132.HEIC.jpg
      caption: "Playa Paraíso"
    - src: https://img.vakantievibes.be/IMG_6134.HEIC.jpg
      caption: "Playa Paraíso"
    - src: https://img.vakantievibes.be/IMG_6145.HEIC.jpg
      caption: "Playa Paraíso"
---

Tegenwoordig één van de drukste toeristische gebieden van de Canarische Eilanden. Het klimaat is er subtropisch, met een gemiddelde temperatuur tussen 18 en 25 graden is het er ook in de winter zalig genieten van de zon.

### La Caleta

Een authentiek vissersdorpje dat decennialang bekend was om er voor weinig geld vis te kunnen eten. Dit kan nog steeds, maar vanwege het toerisme heb je tegenwoordig ook keuze uit andere snacks en de typische Spaanse gerechtjes zoals tapas. Daar het al een flink stuk stappen is van Playa de las Américas is La Caleta een van de rustigere dorpjes in het drukke zuiden. Het is gelegen in een kleine baai met hierrond een wandelpromenade met restaurants, terrasjes en toeristische accommodaties. Wil je van de drukte ontsnappen en typisch Spaans gaan eten dan moet je La Caleta eens proberen.

<div>
{%- assign gallery = page.gallery[0] -%}
{%- include gallery.html gallery=gallery -%}
</div>

### Costa Adeje

Toen eind de jaren 1990 de badplaats Playa de las Américas uit zijn voegen aan het barsten was, werd een nieuwe toeristenwijk opgebouwd met als naam Costa Adeje, al heeft het eigenlijk niks te maken met het nabijgelegen dorpje Adeje, het valt er ook niet onder.

Costa Adeje is de meest luxueuze badplaats van de Canarische eilanden, met een hoge dichtheid van 4- en 5-sterren hotels, ook de meest luxueuze hotels van Spanje zijn hier gelegen. Jaarlijks verblijven er ongeveer 2 miljoen toeristen.

Er zijn verschillende zandstranden (waaronder Playa de Fañabé) die verbonden zijn met een autovrije promenade waar het gezellig wandelen is (ook vlot te doen met een buggy). Kleine supermarkten, restaurants, cafés, en toeristenwinkeltjes zijn overal talrijk aanwezig, ook vlak aan het strand.

Via de wandelpromenade kan je noordwaarts stappen naar het vissersdorpje La Caleta (gekend voor de vis-restaurants) en zuidwaarts naar het toeristisch drukke Playa de las Américas en Los Cristianos (6 km).

<div>
{%- assign gallery = page.gallery[1] -%}
{%- include gallery.html gallery=gallery -%}
</div>

#### El Duque

Costa Adeje heeft een exclusieve buurt genaamd “El Duque” met dure hotels en dure winkels. Het meest opvallend commerciële centrum is “Plaza del Duque” gelegen in het midden van een groot rondpunt. Er is ook een vrij toegankelijke stadstuin “Jardines del Duque”.

<div>
{%- assign gallery = page.gallery[2] -%}
{%- include gallery.html gallery=gallery -%}
{%- assign gallery = page.gallery[3] -%}
{%- include gallery.html gallery=gallery -%}
</div>

#### Siam Park

Met 18,5 hectare en een 20-tal waterattracties zogezegd het grootste waterpark van Europa. Het park is gebouwd in klassieke Thaise architectuur waarvoor speciaal toestemming werd gegeven door de koninklijke familie van Thailand. Het park bevat de grootste collectie Thaise gebouwen buiten Thailand. Meer info op [siampark.net](https://www.siampark.net/).

#### Aqualand

Een waterpark met veel glijbanen en er verblijven ook dolfijnen. Meer info op [aqualand.es](https://www.aqualand.es/costa-adeje/en/).

### Barranco del Infierno

Is een smalle ravijn nabij de stad Adeje. Via een 3 km lang wandelpad kan je door deze ravijn stappen naar de hoogste waterval op Tenerife (opgelet: openingstijden en het aantal bezoekers per dag zijn beperkt, reserveren is verplicht op [barrancodelinfierno.es](https://www.barrancodelinfierno.es)).
In deze regio zijn honderden grotten waar de Guanchen, de oorspronkelijke inwoners van Tenerife, woonden. Er werd ook een grote collectie mummies van de Guanchen gevonden, die nu tentoongesteld zijn in het MUNA museum in Santa Cruz.

### Playa de las Américas

Opgebouwd in de jaren 1960, tegenwoordig het centrum van alle toerisme in het zuidwesten van Tenerife. Er zijn talrijke hotels, restaurants, cafés, winkels, en zandstranden, waarvan de meeste kunstmatig werden aangelegd met zand geïmporteerd uit Afrika. Playa de las Américas is ook het centrum van het nachtleven op Tenerife, waaronder de Veronicas Strip, Starco Commercial Centre, The Patch en het Hard Rock Café.

Er is ook een stadspark “Parque Central de Arona” van 42.000 m² met een collectie tropische en Canarische planten met een speelpleintje. Het is gelegen naast het voetbalstadion, het hospitaal en enkele scholen.

<div>
{%- assign gallery = page.gallery[4] -%}
{%- include gallery.html gallery=gallery -%}
</div>

### Los Cristianos

Van oorsprong een rustig vissersdorpje, waar het tegenwoordig een mengelmoes is van toeristen en lokale inwoners. Er zijn 2 mooie zandstranden. Er is een zeehaven waar je de boot kan nemen naar andere Canarische eilanden (zoals La Gomera) en naar het vasteland. Door toerisme blijft het dorp groeien, landinwaarts wordt het verder bebouwd met nieuwbouwprojecten.

<div>
{%- assign gallery = page.gallery[5] -%}
{%- include gallery.html gallery=gallery -%}
</div>

### Costa del Silencio

Een toeristische regio vlakbij het dorpje Las Galletas. In de jaren 1980 was het dankzij TenBel het centrum van toerisme in het zuiden van Tenerife. Door het succes van Playa de las Américas en het faillissement van TenBel werd de regio meer en meer verloederd. Ook al kopen Belgen nu vlugger iets in andere regio's, de regio blijft nog steeds het centrum waar Belgen zich verenigen. Recent doet de Spaanse overheid meer investeringen om de regio terug op te waarderen.

Vanuit Costa del Silencio (Calle Olimpia) kan je langs de kust wandelen naar Los Abrigos (8 km), door het natuurgebied van de Montaña Amarilla en de nieuwe wandelpromenade aan de Marina de San Miguel.
In de andere richting kan je wandelen langs de kust naar Palm Mar (6 km), door het “Malpaís de Rasca” natuurreservaat, onderweg kom je de vuurtoren van Punta Rasca tegen.

### Los Abrigos

Een gezellig vissersdorpje met cafés en restaurants. Langs de kustlijn is het mooi wandelen richting Golf del Sur en Costa del Silencio. In de andere richting kan je wandelen richting El Médano over de langste stranden zoals Playa de la Tejita en Playa del Médano.

<div>
{%- assign gallery = page.gallery[6] -%}
{%- include gallery.html gallery=gallery -%}
</div>

### El Médano

Ligt aan een van de grootste natuurlijke stranden van Tenerife, Playa del Médano. Omdat er veelal een sterke wind staat is de plaats populair voor windsurfers en kitesurfers.

#### La Montaña Roja

Het beschermd natuurgebied van de “Rode Berg” ligt tussen twee stranden en de zee. Je kan er de 171 meter hoge berg beklimmen en genieten van een prachtig panoramisch uitzicht over gans zuid-Tenerife. Er is in de buurt veel gratis parking.

<div>
{%- assign gallery = page.gallery[7] -%}
{%- include gallery.html gallery=gallery -%}
</div>

### Playa Paraíso

Een klein toeristisch dorpje met een recent aangelegde wandelpromenade langs de kust. Hier zijn vooral luxe all-in hotels te vinden zoals de van ver zichtbare twin-towers van het Hard Rock Hotel. Voor de rest is er in de directe omgeving (nog) niet zoveel te doen.

<div>
{%- assign gallery = page.gallery[8] -%}
{%- include gallery.html gallery=gallery -%}
</div>

> ### Tenerife Info
>
> #### Waar?
>
> Tenerife is het grootste eiland van de Canarische eilanden, zowel qua oppervlakte als qua aantal bewoners. De Canarische eilanden zijn gelegen ter hoogte van het zuiden van Marokko maar behoren tot Spanje. Je kan er er met de euro betalen en je hoeft niks extra te betalen voor mobiel internet. Handig!
>
> #### Wanneer?
>
> Het hoogseizoen is de wintervakantie, verwacht dan ook hogere prijzen. Al kan het weer tijdens deze periode iets onstabieler zijn. De mooiste periode om Tenerife te bezoeken is tijdens het begin van de lente wanneer alles in bloei komt. Tijdens de zomer verblijven er ook Spanjaarden die de lenteachtige temperaturen van Tenerife opzoeken, daar het vasteland van Spanje dan heel warm kan zijn. Ook al is Tenerife relatief klein, toch zijn er 5 verschillende klimaatzones. Vanwege het hooggebergte en bijhorend regenschaduw-effect valt de meeste neerslag in het noorden en is het zuiden droog. Het grootste deel van het jaar zijn lenteachtige temperaturen.
>
> #### Hoe?
>
> Vanuit Brussel is er zo goed als elke dag een rechtstreekse vlucht naar Tenerife. Ook vanuit de regionale luchthavens van Oostende, Deurne en Luik vliegt [TUI fly](https://www.tuifly.be) rechtstreeks naar Tenerife. Een vlucht duurt ongeveer 4 uur.
>
> #### Waar verblijven?
>
> De meeste toeristen verblijven in het zuiden. Populaire plaatsen zijn: Playa de las Américas (druk maar alles dichtbij), Costa Adeje (onze voorkeur), Golf del Sur en Playa Paraíso. Deze zijn eenvoudig te boeken via touroperators zoals [TUI](https://www.tui.be) en [Sunweb](https://www.sunweb.be). Verblijf je in Playa de las Américas of Costa Adeje dan is er in de buurt een groot aanbod aan restaurantjes, een duur all-in of volpension is hier dus zeker niet nodig. Via privé verhuur is er ook veel aanbod in Palm Mar en Costa del Silencio.
