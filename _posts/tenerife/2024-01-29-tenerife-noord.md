---
title: "Betoverend Tenerife: Ontdek de magie van het noorden"
description: "Verken het betoverende noorden van Tenerife: ontdek Garachico's charme, de majestueuze drakenbloedboom in Icod en de schilderachtige straten van Orotava!"
category: "Spanje/Canarische Eilanden/Tenerife"
tags: Vliegvakantie Roadtrip
image: https://img.vakantievibes.be/IMG_6208.HEIC.jpg
keywords: [garachico,icod,drakenbloedboom,orotava,tenerife,overwinteren,zonvakantie,bezienswaardigheden,wattedoen,wandelen]
gallery:
  - images:
    - src: https://img.vakantievibes.be/IMG_6201.HEIC.jpg
      caption: "Garachico"
    - src: https://img.vakantievibes.be/IMG_6216.HEIC.jpg
      caption: "Garachico"
    - src: https://img.vakantievibes.be/IMG_6208.HEIC.jpg
      caption: "Garachico"
  - images:
    - src: https://img.vakantievibes.be/IMG_20191218_150606%20-%20Edit.jpg
      caption: "Los Realejos"
    - src: https://img.vakantievibes.be/IMG_1682.JPG
      caption: "El Elevador de Aguas de Gordejuela (Casa Hamilton) - Los Realejos"
    - src: https://img.vakantievibes.be/IMG_1617.JPG
      caption: "Los Realejos"
  - images:
    - src: https://img.vakantievibes.be/IMG_1594.JPG
      caption: "Los Realejos"
    - src: https://img.vakantievibes.be/IMG_1603.JPG
      caption: "Los Realejos"
    - src: https://img.vakantievibes.be/IMG_1653.JPG
      caption: "El Elevador de Aguas de Gordejuela (Casa Hamilton) - Los Realejos"
  - images:
    - src: https://img.vakantievibes.be/IMG_1689.JPG
      caption: "Los Realejos"
  - images:
    - src: https://img.vakantievibes.be/IMG_1695.JPG
      caption: "La Orotava"
    - src: https://img.vakantievibes.be/IMG_1704.JPG
      caption: "La Orotava"
    - src: https://img.vakantievibes.be/IMG_1743.JPG
      caption: "La Orotava"
  - images:
    - src: https://img.vakantievibes.be/IMG_1839.JPG
      caption: "La Orotava"
    - src: https://img.vakantievibes.be/IMG_1820.JPG
      caption: "La Orotava"
---

In tegenstelling tot het droge zuiden ontdek je in het noorden het Tenerife van de eeuwige lente.

### Garachico

Is een klein historisch havenstadje gelegen tegen de >500 meter hoge kliffen. In 1706 was het stadje deels verdwenen door een vulkaanuitbarsting (Montaña Negra), maar werd opnieuw opgebouwd. Langs de kust is er veel parking beschikbaar. Voor de wandelaars: (PR-TF 43) beklim de kliffen en geniet van een prachtig uitzicht, stap hiervoor vanaf de “Plaza de Libertad” naar “Mirador de Peralza” en klim verder via Cam el Monte en C. el Volcán naar het oude wegje (dateert van de tijd van de ezels) dat zigzag verder naar boven gaat. Zo kan je wandelen naar het hoger gelegen dorpje “San Juan del Reparo” waar je in het "Mirador de Garachico" restaurant iets kan drinken en genieten van het uitzicht voor je de weg terug neemt.

<div>
{%- assign gallery = page.gallery[0] -%}
{%- include gallery.html gallery=gallery -%}
</div>

### Icod de los Vinos

Is een stad gelegen op een helling (mooie uitzichten) omringd door een vruchtbare vallei met bananenplantages, fruitbomen en wijngaarden. Hier staat een zeer oude drakenbloedboom “El Drago Milenario” waarbij milenario staat voor 1000 jaar oud, al is dit niet wetenschappelijk bewezen (drakenbloedbomen hebben geen jaarringen). De met uitsterven bedreigde drakenbloedbomen groeien in het wild enkel nog op Tenerife en op Madeira.

### De Orotavavallei

Deze vallei heeft een oppervlakte van 10 op 11 km en werd 560.000 jaar geleden ontstaan door een grote landverschuiving. In de vallei liggen de steden Los Realejos, Puerto de la Cruz en La Orotava (de grootste stad van de vallei).
Bij de opkomst van toerisme in de jaren 1950 werd er in deze regio zwaar geïnvesteerd in wandelpaden en dacht men dat hier het toeristisch centrum zou komen. Toen was er in het zuiden van het eiland zo goed als niks.

#### Los Realejos

De hoge ruige rotskust en kloven van Los Realejos zijn voor een groot stuk beschermd natuurgebied. Vanaf Camino Burgado is een panoramisch wandelpad langs de kust dat gevolgd kan worden naar “Mirador San Pedro” (5 km). Onderweg kom je er het oude pomphuis van Gordejuela tegen, waarin de allereerste stoommachine van Tenerife stond dat water op pompte om te gebruiken voor de vele bananenplantages, tegenwoordig een van de meest spectaculaire vervallen gebouwen op Tenerife.

<div>
{%- assign gallery = page.gallery[1] -%}
{%- include gallery.html gallery=gallery -%}
{%- assign gallery = page.gallery[2] -%}
{%- include gallery.html gallery=gallery -%}
{%- assign gallery = page.gallery[3] -%}
{%- include gallery.html gallery=gallery -%}
</div>

Op de weg richting Icod el Alto zijn er twee panoramische uitzichten over de Orotavavallei: “Mirador del Lance” (hier staat een bronzen beeld van Benze, de laatste koning van de Guanchen, die zich van de rotsen gooide op het einde van de Spaanse verovering) en “Mirador de la Corona” (met een startzone voor paragliders).
Tussen de bosrijke natuurgebieden is het recreatiegebied Chanajiga (Camino El Madroño) waaruit wandelpaden vertrekken (bijvoorbeeld naar Risco Miguel en Choza Enrique Talg, 2 km).

#### Puerto de la Cruz

De belangrijkste havenstad van het noorden met een bewaard gebleven historisch centrum. In de zomermaanden verblijven hier veel Spaanse toeristen die ontsnappen aan de hitte van het Spaanse vasteland. De kust zijn veelal rotsen en keienstranden, al zijn er ook enkele stranden met zwart zand waarvan Playa Jardín de grootste is, er zijn daar ook enkele cafés en restaurants. Er is meestal veel stroming waarbij de golven op de rotsen inbeuken.
In het centrum staat de uit het jaar 1600 stammende “Iglesia de San Francisco”, een kerk in de typisch Canarische stijl. Aan de kust, langs de wandelpromenade, staat de witte kapel “Ermita de San Telmo”. In het westen staat “Castillo San Felipe”, dit fort is een mooi uitzichtpunt op het strand Playa Jardín en op het verderop gelegen Punta Brava.

##### Lago Martiánez

Wie de zwarte stranden wil mijden kan terecht bij dit groot recreatiecomplex, ontworpen door de bekende Canarische kunstenaar César Manrique. Het circa 100.000 vierkante meter grote park bestaat uit een kunstmatig meer in het midden, alsmede een aantal zwembaden, tuinen, terrassen en restaurants. Meer info op [lagomartianez.es](https://lagomartianez.es/en/).

##### Loro Parque

Met een oppervlakte van 135.000 m² is dit een van de grootste dieren- en planten-tuinen van Europa. Er verblijven ongeveer 4000 papegaaien, de grootste collectie ter wereld, waarbij het park ook wereldleider is in onderzoek om deze dieren in het wild te behouden. Naast alle vogels, zijn er ook pinguïns, dolfijnen, gorillas, zeeleeuwen, otters, rode panda's, jaguars, leeuwen, nijlpaarden, schildpadden, zeepaardjes, enz. Meer info op [loroparque.com](https://www.loroparque.com/en/).

#### La Orotava

Het historische centrum van La Orotava behoort tot de mooiste van het eiland. Er zijn talloze gebouwen, pleinen en tuinen die stuk voor stuk prachtig zijn. Je verkent de historische stad best te voet (parkeer buiten het historisch centrum) waarbij je niet mag vergeten nu en dan eens omhoog te kijken, vele gebouwen hebben fraaie versieringen en de typische Canarische balkons. Gans het centrum is het bezoeken waard. Enkele historische huizen kan je ook bezoeken, zoals “[La Casa de los Balcones](http://www.casa-balcones.com)”.

<div>
{%- assign gallery = page.gallery[4] -%}
{%- include gallery.html gallery=gallery -%}
{%- assign gallery = page.gallery[5] -%}
{%- include gallery.html gallery=gallery -%}
</div>

> ### Tenerife Info
>
> #### Waar?
>
> Tenerife is het grootste eiland van de Canarische eilanden, zowel qua oppervlakte als qua aantal bewoners. De Canarische eilanden zijn gelegen ter hoogte van het zuiden van Marokko maar behoren tot Spanje. Je kan er er met de euro betalen en je hoeft niks extra te betalen voor mobiel internet. Handig!
>
> #### Wanneer?
>
> Het hoogseizoen is de wintervakantie, verwacht dan ook hogere prijzen. Al kan het weer tijdens deze periode iets onstabieler zijn. De mooiste periode om Tenerife te bezoeken is tijdens het begin van de lente wanneer alles in bloei komt. Tijdens de zomer verblijven er ook Spanjaarden die de lenteachtige temperaturen van Tenerife opzoeken, daar het vasteland van Spanje dan heel warm kan zijn. Ook al is Tenerife relatief klein, toch zijn er 5 verschillende klimaatzones. Vanwege het hooggebergte en bijhorend regenschaduw-effect valt de meeste neerslag in het noorden en is het zuiden droog. Het grootste deel van het jaar zijn lenteachtige temperaturen.
>
> #### Hoe?
>
> Vanuit Brussel is er zo goed als elke dag een rechtstreekse vlucht naar Tenerife. Ook vanuit de regionale luchthavens van Oostende, Deurne en Luik vliegt [TUI fly](https://www.tuifly.be) rechtstreeks naar Tenerife. Een vlucht duurt ongeveer 4 uur.
>
> #### Waar verblijven?
>
> De meeste toeristen verblijven in het zuiden. Populaire plaatsen zijn: Playa de las Américas (druk maar alles dichtbij), Costa Adeje (onze voorkeur), Golf del Sur en Playa Paraíso. Deze zijn eenvoudig te boeken via touroperators zoals [TUI](https://www.tui.be) en [Sunweb](https://www.sunweb.be). Verblijf je in Playa de las Américas of Costa Adeje dan is er in de buurt een groot aanbod aan restaurantjes, een duur all-in of volpension is hier dus zeker niet nodig. Via privé verhuur is er ook veel aanbod in Palm Mar en Costa del Silencio.
